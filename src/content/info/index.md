---
title: Informace
draft: false
faqs:
  - title: Program
    answer:
      Na programu jsou přednášky profesorů FJFI ČVUT a dalších hostů na aktuální a zajímavá témata a kurz z matematiky nebo fyziky podaný formou přístupnou pro středoškoláky – skvělá příprava na začátek studia FJFI.

      Samozřejmě bude věnována spousta času doprovodnému programu - sportovní i strategické týmové hry, výlety po okolí, táboráky s kytarou a mnoho dalšího. Pokud nehrajete na varhany, neváhejte vzít svůj nástroj s sebou!

  - title: Cena a slevy
    answer: Výše účastnického poplatku pro letošní ročník je 7000 Kč. Záloha 2500 Kč je splatná do 14 dnů ode dne obdržení emailu potvrzujícího přijetí přihlášky, doplatek 4500 Kč je splatný do 30. 6. 2024. Slevu 500 Kč získáš, pokud jsi byl úspěšným řešitelem krajského kola matematické, fyzikální nebo chemické olympiády, zúčastnil jsi se Týdnu vědy na Jaderce či máš vypracovaný nějaký zajímavý projekt, který bys nám chtěl na TCN odprezentovat. Slevy se dají kombinovat.

  - title: Další aktivity
    answer: Součástí programu je i dobrovolná studentská konference, na které věnujeme čas prezentaci připravených studentských projektů. Tématem projektů může být libovolný problém nebo zajímavý pokus z oblasti matematiky, fyziky, chemie či informatiky, včetně aplikací těchto vědních disciplín v jiných oborech, lze využít například hotový projekt ze SOČ. Návrhy na projekty konzultujte s organizátory (email níže).
  - title: Ubytování a strava
    answer: Ubytování je zajištěno v budově rekreačního střediska. Pro účastníky je zajištěna plná penze. Případné speciální požadavky (vegetariánská, bezlepková strava apod.) prosím uveďte v přihlášce.

  - title: Kdy a kde
    answer: V letošním roce proběhne soustředění od 27. 7. do 10. 8. 2024 v Areálu Krakonoš v Bílém Potoce v Jizerských horách.
  - title: Kontakt
    answer: |
      V případě jakýchkoliv dotazů nás neváhej kontaktovat na mailu **tcn@fjfi.cvut.cz** anebo kontaktuj jednoho z organizátorů:

      Anežka Karamonová (hl. organizátor) **karaman1@cvut.cz** 

      Michal Žáček (zástupce hl. organizátora) **zacekmi3@cvut.cz**
---
