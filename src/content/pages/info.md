---
title: "Informace"
description: "this is meta description"
draft: false
---

V příštím roce proběhne soustředění od 27.7. do 10.8. 2024. Po roce se znovu vracíme do rekreačního areálu Krakonoš v Bílém Potoce v Jizerských horách.

#### Program

Na programu jsou přednášky profesorů FJFI ČVUT a dalších hostů na aktuální a zajímavá, přesto „středoškolsky dostupná” témata. Na programu jsou zajímavé přednášky odborníků z FJFI i odjinud (ÚJV, jaderných elektráren, ČNS a další) a kurz na vybrané téma z matematiky nebo fyziky podaný formou přístupnou pro středoškoláky – skvělá příprava na začátek studia FJFI. Samozřejmě bude věnována spousta času doprovodnému programu - sportovní i strategické týmové hry, výlety po okolí, táboráky s kytarou a mnoho dalšího. Pokud nehrajete na varhany, neváhejte vzít svůj nástroj s sebou!

#### Ubytování a stravování

Ubytování je zajištěno v budově rekreačního střediska. Pro účastníky je zajištěna plná penze. Případné speciální požadavky (vegetariánská, bezlepková strava apod.) prosím uveďte v přihlášce.

#### Cena

Výše účastnického poplatku pro ročník zatím nebyla přesně stanovena, přibližně se bude jednat o 8500 Kč (bude upřesněno).

#### Slevy

Slevu 500 kč získáš pokud jsi byl úspěšným řešitelem krajského kola matematické, fyzikální nebo chemické olympiády, zúčastnil jsi se Týdnu vědy na Jaderce či máš vypracovaný nějaký zajímavý projekt, který by jsi nám mohl na TCN odprezentovat. Slevy se dají kombinovat..

#### Projekt

Součástí programu je i dobrovolná studentská konference, na které věnujeme čas prezentaci připravených studentských projektů. Tématem projektů může být libovolný problém nebo zajímavý pokus z oblasti matematiky, fyziky, chemie či informatiky, včetně aplikací těchto vědních disciplín v jiných oborech, lze využít například hotový projekt ze SOČ. Návrhy na projekty konzultujte s organizátory (email níže).

#### Kontakt

V případě jakýchkoliv dotazů nás neváhej kontaktovat na mailu tcn@fjfj.cvut.cz nebo:
Anežka Karamonová (hlavní organizátor), karaman1@cvut.cz
Michal Žáček (zástupce hlavního organizátora), zacekmi3@cvut.cz
